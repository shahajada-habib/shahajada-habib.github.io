<!doctype html>
<html lang="bn">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>কবিতা | শাহজাদা আল হাবীব</title>
  <link href="https://cdn.jsdelivr.net/npm/bootstrap@5.3.2/dist/css/bootstrap.min.css" rel="stylesheet">
  <link rel="stylesheet" href="css/style.css">
</head>
<body>

<nav class="navbar navbar-expand-lg navbar-dark bg-sepia shadow-sm">
  <div class="container">
    <a class="navbar-brand fw-bold" href="index.html">শাহজাদা আল হাবীব</a>
    <button class="navbar-toggler" type="button" data-bs-toggle="collapse" data-bs-target="#navMain">
      <span class="navbar-toggler-icon"></span>
    </button>
    <div class="collapse navbar-collapse" id="navMain">
      <ul class="navbar-nav ms-auto">
        <li class="nav-item"><a class="nav-link" href="index.html">হোম</a></li>
        <li class="nav-item"><a class="nav-link active" href="poems.html">কবিতা</a></li>
        <li class="nav-item"><a class="nav-link" href="stories.html">গল্প</a></li>
        <li class="nav-item"><a class="nav-link" href="reviews.html">রিভিউ</a></li>
        <li class="nav-item"><a class="nav-link" href="about.html">আমার সম্পর্কে</a></li>
        <li class="nav-item"><a class="nav-link" href="contact.html">যোগাযোগ</a></li>
      </ul>
    </div>
  </div>
</nav>

<main class="container my-5 pt-4">
  <h2 class="text-center mb-4">কবিতা</h2>

  <div class="card mb-3">
    <div class="card-body">
      <h5 class="card-title">গিলে ফেলি মহাশুন্যের কৃষ্ণগহ্বর</h5>
      <pre class="poem">কেন এসেছিলে?
কেন এসেছিলে তুমি পাড়ি দিয়ে—
অদেখা সমুদ্রের অদম্য কোলাহল?
বুকে নিয়ে পৃথিবীর দুই ভাগ উষ্ণ জল
আর আধেক সোনালি রঙের অনল।

কেন অবেলায় এসেছিলে?
কেন অবেলায় এ তল্লাটে এসে তুমি—
দেখিয়েছো সমুদয় জাগতিক মুসিবত?
ভুলের উর্ধ্বে আরো কিছু ভুল,
মানবিক ক্ষত ও কিছু নষ্ট ভ্রষ্ট ফুল।

কেন ঐ পথে নিয়ে গেলে—
যে পথে বাড়াইনি পা কখনো আগে?
যেন তুমি দুর্গম মরুপথ ধরে হাঁটিয়ে
আমায় জলের জবরদস্ত তৃষ্ণা
জাগিয়ে নিজেই ঢেকেছো কলস!

কেন ডেকেছিলে?
কেন তুমি আমার শিয়রে ডেকে
এনেছিলে মামুলি ফাল্গুন?
তীরহারা নাবিকের পাল তোলা জাহাজ
যৌগিক উপকূল, আরোপিত শ্বাসমূল?

এক ঘনিষ্ঠ জাহাজ ফিরবে না বন্দরে আর,
জেনে ঢেউ এসে ভেঙে দিয়ে যায় পারাবার।
তবু বুভুক্ষু সারসের ন্যায় নিরুত্তাপ গহীনে—
এত আচানক প্রাচীন তৃষ্ণা আমার ভেতর,
মনে হয় গিলে ফেলি মহাশুন্যের কৃষ্ণগহ্বর!

শাহজাদা আল হাবীব
২০ অক্টোবর ২০২০</pre>
      <a href="#" class="btn btn-outline-dark btn-sm">আরও পড়ুন</a>
    </div>
  </div>

</main>

<article class="mb-4">
  <h4>কথার দরোজায় খিল এঁটে গেছে,</h4>
  <pre>কথার দরোজায় খিল এঁটে গেছে,
ঠোঁটের ব্যালকনিতে
বসে না আর মুখর ডাহুক।
কথার আকাঙ্খায় লোকালয়ে ফিরে
এসে ঘরছাড়া নাবিক জেনেছে
সকলেই কথার সামীপ্যে ব্যাকুল।

কথার সংকটে থমকে যায় সভ্যতা,
কথা ফুরালে যেন শূন্য গৃ্হস্থালি;
কথার দহনে নিরুত্তাপ আবাদি জমি,
পথে প্রান্তরে ছুটে চলে নাভিশ্বাস—
দাবদাহে চারিদিক যেন বিরানভূমি।

যদিও উন্মনা মনে শুনেছিলাম,
'সব কথা শেষ হয়ে যায় না।'
তবু কথা যেন গলতে থাকা মোমবাতি,
ফুরিয়ে যাওয়াই কথার একনিষ্ঠ প্রথা।
জানি, পর্বত ও সলিলের শরীর ফুঁড়ে
পোশাকের আস্তিনে ফেলে আসা সব কথা
কর্পূরের মতো বিলীন হয়ে যাবে আকাশে।

তবু এত শব্দের অতলান্তিক গহব্বরে
যে সুললিত স্বর ও ব্যাঞ্জন ধ্বনির
সুনির্দিষ্ট ব্যঞ্জনা আমি শুনেছিলাম বিবর্ণ
পালকের দ্যোতক কন্ঠ হতে,
সেই স্বরের পিছুটান আজও বাজে
গলিত শরীরের স্পন্দিত প্রতিধ্বনি হয়ে।

শাহজাদা আল হাবীব
১৬ সেপ্টেম্বর ২০২১ </pre>
</article>

<article class="mb-4">
  <h4>ক্যাটাস্ট্রপিক প্রহর</h4>
  <pre>ক্যাটাস্ট্রপিক ভোর,
স্বর্ণকেশী। শয্যাশায়ী। নরম বাহুডোর।

ট্রপোস্ফিয়ার। ক্লান্ত সকাল। রশ্মি ভায়োলেট।
নকশিকাঁথা। কোমল ঠোঁট। অমৃত অমলেট।

ক্যাটাস্ট্রপিক দুপুর,
রোদের চুমু। অথৈ ঝিলিক। আলতা নুপুর।

আলোর কিরণ। প্রতিচ্ছবি। স্বচ্ছ ভিসিআর,
রিলের ফিতে চিবুক ছোঁয়। গ্রামোফোন আবার!

ক্যাটাস্ট্রপিক বিকেল,
সন্ধ্যা নামে দুকূল বেয়ে। বীণা হাতে মিকেল।

সাঁজের মায়া। শাড়ির আঁচল। পদ্মাবতী।
ছলচাতুরি। কথোপকথন। অদ্যাবধি।

১২ জুলাই ২০২০ কাব্যগ্রন্থ : অশ্রুচুক্তি (২০২৩) </pre>
</article>

<article class="mb-4">
  <h4>তোমাকে অনুবাদ করেছি কবিতায়</h4>
  <pre>তোমাকে ভাবি—
যদিও বলি না আর,
অথবা কখনোই বলিনি যে
তোমাকে ভাবি শরতে বসন্তে ও
বিষন্ন অবসরে কি নিদারুণ উন্মাদনায়!
পাঁজরে বেঁধে যাওয়া নীলাভ শূন্যতা,
তোমার স্নিগ্ধ হাতের আঁচলা ভরে
ফিরিয়ে দেওয়া সমুদয় যাতনা
উপেক্ষা করে আমি তোমাকে
অনুবাদ করি কবিতায়।

তোমাকে দেখি—
স্বপ্নে দুঃস্বপ্নে ও অদৃশ্যের নাভীমূলে।
কী দুর্বিষহ রাতে আঁধারের
জোনাকিপোকারা হারিয়ে গেলো
হঠাৎ এই তল্লাট হতে;
অথচ কত প্রিয় ছিলো আমাদের—
দু'জনারই যেন চেনা পত্রবাহক
আলোর পাখি জোনাকিরা।

তোমাকে চিনি—
তুমি চেনোনি আমাকে!
চিনতে যদি তুমি আমাকে ভুলে যেতে
জগতের আরোপিত নাম দাম
ও বংশপরম্পরায়
হস্তগত হওয়া তোমার সীমাবদ্ধ পরিচয়
কিংবা অনাহুত বাহুর আহ্বান।

মানুষের পরিচয় সে কি তবে
দৈব হাওয়ায় প্রোথিত অবিচ্ছেদ্য মর্মমূল!
আমাকে চিনে তুমি কেন হলে না
বিলের বুকে ফোটা শ্বেত পদ্মফুল?
.
শাহজাদা আল হাবীব
১০ আগস্ট, ২০২১</pre>
</article>


<footer class="text-center py-4">
  <div class="container">
    <p class="mb-1">© ২০২৫ শাহজাদা আল হাবীব</p>
  </div>
</footer>

<script src="https://cdn.jsdelivr.net/npm/bootstrap@5.3.2/dist/js/bootstrap.bundle.min.js"></script>
<script src="js/script.js"></script>
</body>
</html>
