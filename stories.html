<!doctype html>
<html lang="bn">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>গল্প | শাহজাদা আল হাবীব</title>
  <link href="https://cdn.jsdelivr.net/npm/bootstrap@5.3.2/dist/css/bootstrap.min.css" rel="stylesheet">
  <link rel="stylesheet" href="css/style.css">
</head>
<body>

<nav class="navbar navbar-expand-lg navbar-dark bg-sepia shadow-sm">
  <div class="container">
    <a class="navbar-brand fw-bold" href="index.html">শাহজাদা আল হাবীব</a>
    <button class="navbar-toggler" type="button" data-bs-toggle="collapse" data-bs-target="#navMain">
      <span class="navbar-toggler-icon"></span>
    </button>
    <div class="collapse navbar-collapse" id="navMain">
      <ul class="navbar-nav ms-auto">
        <li class="nav-item"><a class="nav-link" href="index.html">হোম</a></li>
        <li class="nav-item"><a class="nav-link" href="poems.html">কবিতা</a></li>
        <li class="nav-item"><a class="nav-link active" href="stories.html">গল্প</a></li>
        <li class="nav-item"><a class="nav-link" href="reviews.html">রিভিউ</a></li>
        <li class="nav-item"><a class="nav-link" href="about.html">আমার সম্পর্কে</a></li>
        <li class="nav-item"><a class="nav-link" href="contact.html">যোগাযোগ</a></li>
      </ul>
    </div>
  </div>
</nav>

<main class="container my-5 pt-4">
  <h2 class="text-center mb-4">গল্প</h2>

  <div class="list-group">
    <a href="#" class="list-group-item list-group-item-action mb-2">
      <h5 class="mb-1">ইয়েমেন</h5>
      <p class="mb-1 text-muted">আমি যখন উমরের মুখে গতকাল রাতে সংঘটিত হাফিজের উদ্ভট কান্ডটির কথা শুনে সশব্দে হেসে উঠলাম ঠিক তখনই প্রচন্ড বিস্ফোরণে আমাদের স্কুল বাসটি উল্টে গেলো। আমার কাছ থেকে ঠিক দু'হাত দূরে শাফির হাতটি ছিটকে এসে পড়লো। আমি হতভম্ব হয়ে চেয়ে রইলাম ওর হাতটির দিকে। আমি প্রচন্ড জোরে একটি চিৎকার দিতে চেয়েছিলাম। কিন্তু অত্যন্ত আশ্চর্য হয়ে খেয়াল করলাম আমি এতোটাই কিংকর্তব্যবিমূঢ় হয়ে পড়েছি যে কোন শব্দ করতে পারছি না। পায়ের দিকে তাকিয়ে দেখলাম আমার গায়ে রক্ত মেখে আছে, আমার বাম হাতটিও অনেকটা কেটে গেছে। কিন্তু অবাক করার বিষয় হলো আমি কোন ব্যথা অনুভব করছি না।
আমি ধীরে ধীরে আমার দৃষ্টি প্রসারিত করলাম। যা কখনো দেখবো বলে স্বপ্নেও ভাবেনি তাই দেখলাম। আমাদের পুরো স্কুল বাসটি রাস্তার একপাশে দুমড়ে-মুচরে পরে আছে, আমার সহপাঠী-সহপাঠিনীদের রক্তাক্ত নিথর দেহ রাস্তায় ও রাস্তার পাশে পড়ে আছে। আমাদের ড্রাইভার আংকেলের শরীর থেকে মাথা এবং একটি পা বিচ্ছিন্ন হয়ে পড়ে আছে রাস্তার ঠিক মাঝখানে। কেউ কেউ জোড়ে কান্নাকাটি করা শুরু করেছে তবে তাদের সংখ্যা খুবই কম। একসময় আমি এম্বুলেন্সের শব্দ শুনতে পেলাম। এই শব্দটা তখন আমার কাছে অদ্ভুত রকমভাবে ভালো লাগতে লাগলো। সেই শব্দ শুনতে শুনতে হঠাৎ গভীর ঘুমে আচ্ছন্ন হয়ে গেলাম। <br> <br>

যখন জ্ঞান ফিরলো তখন তাকিয়ে দেখি আমি হাসপাতালের বেডে শুয়ে আছি। আমার মা ঠিক আমার ডান পাশে মাথার কাছে একটি চেয়ারে আমার দিকে একটু উবু হয়ে বসে আছেন। আমার সামনের দিকে দাঁড়িয়ে আছে আমার পাঁচ ভাইবোন। আমি বাবাকে কোথাও দেখছি না। মনে মনে তাকে খুঁজতে লাগলাম। কিছুক্ষণ পরেই আমার মনে পড়লো দুদিন ধরে বাবা নিখোঁজ। তিনি সোমবারে বাজারে গিয়েছিলেন। তারপর আর বাজার থেকে ফিরেননি। কেউ কেউ অবশ্য বলেছিলো তাকে সৌদি সেনাবাহিনী ধরে নিয়ে গিয়েছেন। অবশ্য একথা আমার মা বিশ্বাস করেননি। তিনি আমাদের ছয় ভাইবোনকে বলেছেন আমাদের বাবা অতি শীঘ্রই ফিরে আসবেন। আমরা মাকে খুব বিশ্বাস করি তাই আমরা ধরেই নিয়েছি আমাদের বাবা ফিরবেন আজ নয়তো কাল। 
আমার বড় ভাই আব্দুল্লাহর কন্ঠ শুনে আমি চিন্তার জগত থেকে বাস্তবে ফিরে এলাম। আমি শুনতে পেলাম ভাইজান মাকে বলছেন,"আলহামদুলিল্লাহ্! আমার প্রাণের চেয়ে প্রিয় ভাইটিকে আল্লাহ তার অসীম কুদরতের মহিমায় বাঁচিয়ে রেখেছেন। বাসের চল্লিশজন ছাত্রছাত্রীদের মধ্যে মাত্র তের জন বেঁচে আছে। বাকিরা..."। মা ভাইকে থামিয়ে বললো,"কি দোষ ছিলো এই মাসুম বাচ্চাগুলোর? কেন তাদেরকে এভাবে হত্যা করা হলো? হে আল্লাহ্৷ তুমি এদের বিচার করো, এদের তুমি শাস্তি দাও। "মা ডুকরে কাঁদতে আরম্ভ করলেন। আমি খেয়াল করে দেখলাম ভাইয়ের চোখ থেকে একফোঁটা জল ফ্লোরে গড়িয়ে পড়ার আগেই সবার অলক্ষ্যে তিনি সেটি তার ডান হাতের অনামিকা আঙ্গুল দিয়ে মুছে ফেললাম। আমি তখন মাকে বললাম,"মা আমি বাড়ি ফিরবো কবে? "মাকে কিছু বলার সুযোগ না দিয়েই ছোটবোন হাফসা বললো ডাক্তার নাকি বলেছেন আঘাত অতো গুরুতর নয়। এক সপ্তাহ পরেই আমি বাড়ি ফিরতে পারবো। ভাইজান আমার কপালে চুমু খেয়ে বললো,"চিন্তা করো না ভাই তুমি খুব শীঘ্রই সুস্থ হয়ে উঠবে, ইনশাআল্লাহ্!" মাকে কানে কানে কি যেন একটা বলে তিনি বাইরে গেলেন। <br> <br>
আমার মনে পড়লো গত শনিবারের ক্লাসে আমাদের প্রিয় শিক্ষক শেখ সালাউদ্দীউন বলেছিলেন কেন সৌদি জোট তাদের সাঙ্গপাঙ্গ নিয়ে হঠাৎ হুতি বিদ্রোহী দমনের নামে আমাদের ইয়েমেনকে ধ্বংস করার উৎসবে মেতে উঠেছে। তিনি আমাদের বলেছিলেন সবসময় চোখ-কান খোলা রাখতে কারণ সময় এখন পক্ষে না। আল্লাহ্র কাছে বেশি করে আমাদের মাতৃভূমির জন্য দোয়া করতেও বলেছিলেন। শেষে তিনি অত্যন্ত চিন্তিত হয়ে বললেন এখানে শুধুমাত্র জিও-পলিটিকাল ব্যাপারই নয় থিয়োলজিকাল অনেক ব্যাপার-স্যাপারও আছে। এসব কথা তোমাদের অন্য আরেকদিন বলবো। 
আমি মাঝে মাঝে খবরের কাগজ পড়তাম। বেশিরভাগ খবরের কাগজের প্রথম পাতায় থাকতো বিস্ফোরিত গাড়ি বা বিধ্বস্ত দালালকোটার ছবি। অমুক জায়গায় এতোজন মারা গেছে তমুক জায়গায় ততোজন মারা গেছে এসব ছিলো নিত্যদিনকার ঘটনা। আমি ভীষণ ভয় পেতাম এসব সংবাদ পড়ে। কখনো দুঃস্বপ্ন দেখে জেগে উঠতাম মধ্যরাতে। হঠাৎ হাসপাতালের উপর দিয়ে প্লেন উড়ে যেতে শুনলাম। কিছুক্ষণ পরেই বিস্ফোরণের প্রচন্ড শব্দ শুনতে পেলাম। আমার আতংকিত মুখখানা দেখে মা তার হাতটি আমার কপালে রেখে বললেন, "ভাবিস না বাবা। একদিন সব ঠিক হয়ে যাবে!"
(১৮/১২/২০১৮)
</p>
    </a>
  </div>

</main>

<footer class="text-center py-4">
  <div class="container">
    <p class="mb-1">© ২০২৫ শাহজাদা আল হাবীব</p>
  </div>
</footer>

<script src="https://cdn.jsdelivr.net/npm/bootstrap@5.3.2/dist/js/bootstrap.bundle.min.js"></script>
<script src="js/script.js"></script>
</body>
</html>
